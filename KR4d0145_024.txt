# -*- mode: mandoku-view -*-
#+TITLE: 浮溪集
#+DATE: 2015-09-23 10:21:26
#+PROPERTY: LASTPB  <md:KR4d0145_SBCK_023-1a>
#+PROPERTY: JUAN 24

<md:KR4d0145_SBCK_023-24a>¶
<md:KR4d0145_SBCK_024-1a>¶
<pb:KR4d0145_WYG_024-1a>
欽定四庫全書
　浮溪集巻二十四¶
　　　　　　　　　　　　　宋　汪藻　撰¶
　神道碑¶
　　尚書刑部侍郎贈端明殿學士程公神道碑¶
靖康元年冬金人再犯京師明年春天子在野敵索金¶
繒無藝府庫不足以民財繼之詔尚書梅執禮侍郎陳¶
知質程振給事安扶督民輸一日敵帥坐城闉猥謂四
<pb:KR4d0145_WYG_024-1b>
人者曰吾國賦羊馬于民率比屋相甲乙若甲輸而乙¶
否則執而誅之誰敢違者意民窮且變生將投隙而逞<md:KR4d0145_SBCK_024-1b>¶四人同辭而對曰今天子䝉塵臣民皆願前死雖肝腦¶
不計也于金繒何有哉顧誠無有塞責敵帥大怒問官¶
長安在欲加以罪而置其餘程公恐尚書坐之遽前曰¶
皆官長敵帥不勝忿四人皆死之建炎初上即位哀其¶
忠降璽書褒歎各進官七等於是程公自承議郎進朝¶
議大夫官其子若親屬二人下饒州給葬事遣官䕶視
<pb:KR4d0145_WYG_024-2a>
厚賻其家言者謂未足醻公復以端明殿學士告其匶¶
公諱振字伯玉饒州樂平人大王父承憲大父溥父翺¶
世業儒為聞家翺以公故贈朝請大夫公少有軼才未<md:KR4d0145_SBCK_024-2a>¶冠求師友四方入京師游太學必秀出其輩類一時名¶
士如張商英陳瓘張廷堅鄒浩悉見之迎門崇寧三年¶
車駕幸孔子祠見諸生太學以髙第補將仕郎除和州¶
州學敎授留為辟雍録乆之遷博士㑹詔近臣求人材¶
可用者或以公聞召至政事堂擢太常博士以親老丐
<pb:KR4d0145_WYG_024-2b>
外得提舉京東西路學事秩滿留居東州五年奏立孟¶
子冡祠以公孫丑萬章從祀皆見聴改京西南路提舉¶
常平入尚書為膳部員外郎逾年拜監察御史時大臣¶
崇黨相軋若水火然一時士大夫鮮不附麗公孤立行<md:KR4d0145_SBCK_024-2b>¶一意屹然其間人服其正遷辟雍司業兼太子舍人改¶
國子初見太子東宫言古者大祭祀登餕受爵必以上¶
嗣既禮備載且元豐彛典具存昨上有事明堂而殿下¶
不預非所以尊宗廟重社稷也太子瞿然曰初無人及
<pb:KR4d0145_WYG_024-3a>
此由是驟加奬重後每進説古今治亂輒向納之遷左¶
司員外郎兼官如故時方臘暴浙右聲搖京師公從容¶
為宰相王黼言宜乘此時言天下弊事庶幾稍革當天¶
意順人心黼怏然不悦曰上且謂黼挾冦奈何公知黼¶
忌其言不答趨出然太子薦公甚力外廷莫知㑹兩省<md:KR4d0145_SBCK_024-3a>¶官缺上曰程振老成忠實必以為給事中黼銜前忿不¶
能平白公資淺且雅長辭令止除中書舍人已而中書¶
侍郎馮熈載黜知亳州黼怨熈載甚欲公劾奏且以醜
<pb:KR4d0145_WYG_024-3b>
言詆之公不從黼大怒風言者論公有黨謫提舉武夷¶
山沖佑觀時宣和三年也明年復集賢殿修撰丁内艱¶
尋除徽猷閣待制中書舍人皆力辭不拜無幾何太子¶
受内禪是為淵聖皇帝淵聖念公乆趣還舊班對便朝¶
問勞甚渥俄詔自中出除尚書吏部侍郎公以大臣不¶
協議論多駁詔令輕改失其事機如金人拏兵且半年<md:KR4d0145_SBCK_024-3b>¶而至今不解者以或和或戰之説未一也裁抑濫賞如¶
黒白易分而數月之間三變其説者以廟堂不能忘私
<pb:KR4d0145_WYG_024-4a>
而多與其黨為地也今日一人言之以為是而行明日¶
一人言之以為非而止或出聖㫁隃度而不暇疇咨或¶
用大臣偏辭而遂形播告所以動未必善處未必宜乃¶
輒為之反汗焉其勢不得不爾也乃聞敵冦河北力請¶
合諸路兵犄角擊之以牽其勢且曰彼強盛如此陛下¶
猶欲守和議而不使之少有所懲創乎淵聖雖美其言¶
而奪于大臣卒不能用連抗章求去優詔不從以吏部<md:KR4d0145_SBCK_024-4a>¶銓綜有聲滋欲試之民事除開封尹先是大辟情或可
<pb:KR4d0145_WYG_024-4b>
矜多取㫖原貸祖宗行之嵗乆好生洽于民心崇寧以¶
來議者謂輦轂先彈壓凡情不當法率巧請殺之公奏¶
宜一準祖宗故事遇得㫖即著為令令不載者許援其¶
比而行自此天府之囚全活者不可勝計已而詔捕亡¶
卒獲數千人公請充入步軍司而除其罪步軍司請論¶
如法法當盡誅公以多事時一日而殺千人民必大駭¶
且未決當繫有司寧無反側之患淵聖大以為然卒如¶
公請除尚書刑部侍郎乆之敵邀天子幸其營公亟白<md:KR4d0145_SBCK_024-4b>¶
<pb:KR4d0145_WYG_024-5a>
宰相何㮚思所以折敵之語告于上而卻之㮚忽宣言¶
翌日車駕出城羣臣失色已而敵求金不已朝廷莫知¶
所為公冒死直前卒與禍㑹實靖康二年二月二十五¶
日也得年五十有七初公為中書舍人王黼以客沈積¶
中帥河朔欲覘敵圖燕公語積中當思異時覆族之禍¶
積中佩公戒至所部首以書謝公盛言其不可之狀公¶
具以積中語告諸朝洎公左遷童貫蔡攸卒興是役致¶
變起肘腋而公罹其兇故聞公之喪士無賢愚皆為之
<pb:KR4d0145_WYG_024-5b>
出涕公天資樂易與人談笑極藴藉風流至論事則挺<md:KR4d0145_SBCK_024-5a>¶然不可回奪宣和中上皇崇道家之説公至東宫淵聖¶
問焉公對甚悉其略曰周公作鴟鴞之詩孔子以為知¶
道其言不過迨天之未隂雨綢繆牖户而已老子著道¶
經亦曰為之于未有治之于未亂葢老氏與孔子合者¶
如此今不固根本于無事之時而徒事目前土木之工¶
非二聖人之意也他日淵聖為太上皇道之太上皇頗¶
欲去健羨疎左右近習之臣而楊戩方興龍徳太乙之
<pb:KR4d0145_WYG_024-6a>
役懼不得肆因讒家令楊馮將輔太子幸非常上皇震¶
怒執楊誅之而淵聖之言亦廢及靖康中公尹天府言<md:KR4d0145_SBCK_024-5b>¶利者頗欲離間兩宫公心獨鄙之每調娯父子之間甚¶
有恩意如詔鞫龍徳宫近侍梁忻之類特寛其文由是¶
纎介之疑不行聞者無不歎服公居鄉專趨人之急以¶
急抵公者未嘗辭族有五喪積年不能舉命其子邁一¶
日辦之葢公之于書無所不觀亦無所不學屬文敏贍¶
下筆不能自休書記翩翩千里如對面語見之者把玩
<pb:KR4d0145_WYG_024-6b>
無斁爭藏弆為榮著義語及詩文七十餘巻藏于家妻¶
董氏封碩人子邁承務郎傳公學次未名生公卒之某¶
月邁以建炎二年十月辛酉葬公樂平縣嶂嶺原太夫<md:KR4d0145_SBCK_024-6a>¶人塋之左從公卜也嗚呼士方平時劇談抵掌以禍福¶
死生自任而謂人不能此直易耳及一旦臨利害僅如¶
秋毫鮮不喪厥心而移其所守若夫規以身免而推禍¶
于人者比肩接迹也聞公之風者亦可以少媿哉藻少¶
以同郡登公之門知公之詳宜莫如藻邁以國子司業
<pb:KR4d0145_WYG_024-7a>
程瑀之狀來請謹叙公之平昔而系之以銘銘曰¶
惟祝融之苗裔兮公鼻祖曰伯休越漢唐而南徙兮家¶
洎川之上游天既予公以修能兮又重之以姱節冠切¶
雲而事君兮景忠精之前哲氛祲忽其蔽日兮神龍蕩<md:KR4d0145_SBCK_024-6b>¶而失淵衆憚殃而逭禍兮公踽踽而直前左欃槍而右¶
窫窳兮公胡獨罹此患茍殺身而成仁兮齊死生于夜¶
旦紛衆美曾不概見兮獨令名其庶幾偉蕩隂之節死¶
兮吾將從昔賢之所歸
<pb:KR4d0145_WYG_024-7b>
　行狀¶
　　朝散大夫直龍圖閣張公行狀¶
公諱根字知常姓張氏唐宰相文瓘之後五季時有徙¶
居江淮者故今為饒州徳興人大理通直父子以氣節¶
言行為鄉人所宗一時豪傑皆拜其家如子姓至中奉<md:KR4d0145_SBCK_024-7a>¶公始舉進士公㓜莊重方髫稚已凜然有成人風性嗜¶
學埽一室獨居人不堪其憂澹如也饒士盛東南應書¶
常數千人所取裁百一公以童子在選中時年十四入
<pb:KR4d0145_WYG_024-8a>
京師補太學生羣數千人試于有司復中第二自是以¶
文居諸生右而行獨修飭出入皆可從迹祭酒博士欲¶
召見之不能也連三試禮部以元豐五年擢進士第年¶
二十有一禮部尚書黄公履聞其名以女妻之歸拜大¶
父母父母于堂人以為榮調臨江軍司理㕘軍遷瀛州¶
防禦推官知處州遂昌縣事有政績代去民挽留之不<md:KR4d0145_SBCK_024-7b>¶可碑其事以懐之用薦者于法應遷以大父母年髙致¶
其仕則恩及之遂以通直郎致仕時年三十有一丁令
<pb:KR4d0145_WYG_024-8b>
人憂有絶人之行葬之日鶴翔于墓上嗣服問輔臣人¶
材可用者曾丞相布以公對而翰林學士曾肇及部使¶
者亦奏公節行於是落致仕召對力辭不報則面陳人¶
主能不以功業之敏自矜盈成之易自佚守之以中求¶
天下無治不可得也因言東南灾傷賑給有限願廣求¶
所以寛恤之術而杭州置造局可罷臣嘗謂人主一日¶
萬幾所恃者方寸之地耳一累于物以失其正則聰明<md:KR4d0145_SBCK_024-8a>¶志慮且耗怠而賢不肖混淆至于紀綱不振矣願陛下
<pb:KR4d0145_WYG_024-9a>
清心省慾以窒禍之原天下幸甚上嘉納將用公而小¶
人不利以為昧朝廷大體授公親賢宅敎授未幾除通¶
判杭州以親老乞監西京東嶽廟丁中奉公憂服除提¶
舉江南西路常平等事洎終任田疇之墾桑柘之植溝¶
防之修者以千萬計時居養安濟法行乆有司頗以浮¶
冗侵常平本錢故取給于民公約為數條上之所節過¶
半大臣不悦嵗旱饑盡發常平米及遮留上供米賑濟¶
已舊責蠲新賦凡可以弭灾無不為者手疏力請于朝<md:KR4d0145_SBCK_024-8b>¶
<pb:KR4d0145_WYG_024-9b>
凡八十餘上&KR0655;悉有法躬徧所部閲半嵗暑行數萬里¶
雖瘴疫冒之而前官吏為惶恐盡力于是方數千里流¶
冗悉歸施及鄰壤其全活者不可勝數㑹中貴人為走¶
馬者怙力挾私以官吏散軍衣給錢非是舉一路帥臣¶
監司守貳而下劾罷之公曰散軍衣半錢例也況其數¶
加舊乎祖宗置東南軍伍與西北異上下相安百五十¶
年矣今一旦以給散坐帥臣監司恐軍寖驕不可制且¶
帥臣監司朝廷與之分憂顧者也政使有罪猶當待報
<pb:KR4d0145_WYG_024-10a>
直以體量尺紙罷之可乎今兹振貸奉行尤藉官吏乃<md:KR4d0145_SBCK_024-9a>¶空十郡僅有存者非徒無檢視蹂踐之患慮别啟姦倖¶
為朝廷憂於是詔悉還之官吏相慶自崇寧行鹽鈔法¶
和買民帛率不得償雖朝廷令借封樁錢而錢特空名¶
公乃大發常平米計直予民猶不能半㑹星變大赦則¶
奏自祖宗以來嵗給蠶鹽以取民輸今民既輸五年而¶
一縣至有負民五十萬緡者將何所控告謂宜因霈恩¶
盡給今嵗租百四十萬斛給中都百二十萬而官兵度
<pb:KR4d0145_WYG_024-10b>
五十萬使嵗入如數猶缺四十萬舊以鹽利三十餘萬¶
緡和糴故雖凶嵗不乏自更法以來州縣重取百姓耗<md:KR4d0145_SBCK_024-9b>¶米以給民既不堪其苛而和買四十萬緡復以無所從¶
出之錢紿之民心易搖不可不慮議者徒謂虧𣙜貨務¶
額此豈知社稷至計哉未報間㑹詔書許諸路監司實¶
封言事公言本路去嵗詔蠲租四十萬而户部責發如¶
數祖宗立東南上供額六百萬斛賜發運司本錢數百¶
萬緡使嵗廣糴以備非常隨補隨取此萬世良法也自
<pb:KR4d0145_WYG_024-11a>
希恩者以為羨餘獻之故朝廷不足則下諸路補發勢¶
必敷于民為無窮之害縁此漕計窘乏無名之斂百出¶
臣以為補發不當復催盡以鹽額還漕司糴本錢還發<md:KR4d0145_SBCK_024-10a>¶運司便已而運鹽復元豐法稍以鹽還民公之力為多¶
洪州官没錫數萬斤繫兵吏七百人于獄株連且千計¶
公曰十年失于譏察有司之過也今羅取無罪之人苦¶
之追償必不可得之物方嵗凶之餘寃濫如此何以召¶
和氣乎朝廷為罷獄興國民郭友餘習妖敎郡以屢赦
<pb:KR4d0145_WYG_024-11b>
聞公言友餘張角術也異時李逢嘗以此惑民請論如¶
法大觀四年領廣鹽入議時上躬政事隆寛盡下公欲¶
遂成之洎對上勞苦良渥首以江西賑濟為言公奏捄¶
荒臣職也惟本路闕乏所請輒從民力以紓為大利若<md:KR4d0145_SBCK_024-10b>¶行此數年公私自然充實上深然之賜緋衣銀魚以遣¶
且曰推行法度要在得人不擾于民方為利國公奏訓¶
辭深厚乞頒之天下付之史官從之敇歸本路有所見¶
奏陳公頓首謝因言臣幸因天寧節隨班上壽不勝封
<pb:KR4d0145_WYG_024-12a>
人之祝昔管仲祝桓公以無忘在莒時臣亦願陛下無¶
忘答天戒時上大悦即日趣議鹽事得内侍省牒事聴¶
闗白公即奏陛下幸蠲煩苛破朋黨而士大夫以大臣¶
不和議論不一觀望茍且莫肯自盡陛下毁石刻除黨¶
籍與天下更始而有司以大臣仇怨廢錮自如為治之<md:KR4d0145_SBCK_024-11a>¶害莫大於此願思所以協和之且申嚴戒敇又請限豐¶
嵗廣糴之數以毋奪民食精縣令銓補之法以毋失民¶
平勿妄支移常平封樁錢以志滅二敵使中國競百姓
<pb:KR4d0145_WYG_024-12b>
富朝廷正羣臣和以示人主尊强隆盛之勢反復數千¶
言時執政近臣方大為矛盾故公言屢及之以感悟上¶
意遷轉運使人謂公徳行文學宜在朝廷處之非其地¶
而公不屑㑹嵗饑疫朝廷責補發不已又促輸納紬絹¶
之期追逺年無名之責鬻官田者大虧上供之數公歴¶
陳利害奏罷之且言鹽法既更其封樁鹽可盡給和買<md:KR4d0145_SBCK_024-11b>¶還之民力陳見聴以廣鹽敷額賜三品服以直達有勞¶
進兩官公于漕計能權其贏為轉輸之本故屢辦而民
<pb:KR4d0145_WYG_024-13a>
不知尋徙淮南先是漕臣承抛降慮不及事則以浮數¶
調民州縣遞增所取無藝吏縁為姦或州郡以非所産¶
至漫數年不一輸者公令民必實且為納直通融之法¶
民歡趨之有出非其時地非所出者復曲折為陳或紓¶
或免其事非一當時稱便被㫖赴闕大臣以有親嫌言¶
者令再任除直龍圖閣嵗水灾甚民流滿道而錢法遽¶
更農末皆病公乞蠲租賦盡散洛口米常平青苗斛斗<md:KR4d0145_SBCK_024-12a>¶賑貸且通一路有無應辦公私為之兩濟詔書褒諭尋
<pb:KR4d0145_WYG_024-13b>
以江淮諸司使臣游蠧諸郡命公按之公悉調其狀并¶
所自以聞詔各驅還所役違者從公械治于是大失權¶
倖意徙兩淛公聞蘇杭局每物必十倍其費以其一供¶
奉餘悉餉權倖為已私窮之則火其籍如蘇州一日焚¶
官物八十萬是也于是因辭免慷慨力陳命以之寢復¶
以表謝其略曰雖以天下奉一人不為過也然得丘民¶
為天子顧不重哉搢紳誦之小人由是得以間公㑹盜¶
劉五暴盧壽公走助憲臣破之除秘閣修撰以渠魁未<md:KR4d0145_SBCK_024-12b>¶
<pb:KR4d0145_WYG_024-14a>
擒不拜方欲條上討賊之方而中遣貴人董捕欲自以¶
為功乃奏罷憲臣而公亦坐降兩官自淮賊擾軍興頗¶
乏公以為縣官空匱未有甚于此時而當路恬不警省¶
萬一有緩急何以待之因手詔取㑹漕司財用乃言東¶
南諸路闕乏之由除撥賜贍學宗室等財用田産添置¶
官兵及朝廷非汎抛買外一項茶鹽錢並入𣙜貨務應¶
和買鹽並支見錢而民卒不得乃至軍儲亦月為之計¶
稍有水旱即干叩朝廷此大弊也其原自𣙜貨務朝廷
<pb:KR4d0145_WYG_024-14b>
縱未能盡還嵗額若止分其半以助漕司嵗㑹天下合<md:KR4d0145_SBCK_024-13a>¶得和買茶蠶鹽價賜之許折兑上供錢以示大信于民¶
諸路當亦少寛茶鹽法行十餘年尚未立租額嵗務增¶
羨民窮困不聊生可為流涕今糴本之外復須五百萬¶
緡屬者趙霆宣御筆令于額外計置斛米嵗終殿最止¶
用漕司方以經入不足為憂不知錢何所出恐迫之即¶
不能無騷擾之患今民和買既不得錢而斛斗又非倍¶
輸不可其間官户以倖免豪猾以賂移所苦者特畏法
<pb:KR4d0145_WYG_024-15a>
貧弱之民可謂無名無數髙下不均之甚矣而有司方¶
以用度不繼率取給于此雖人知其非茍避誅罰莫肯<md:KR4d0145_SBCK_024-13b>¶為陛下言者況復使之額外計置哉因進三説一曰常¶
平止納息以抑兼并二曰下户均出役錢以絶姦偽三¶
曰市易取淨利以役商賈雖名非正然與敷和買而不¶
售其直什一而使之倍輸額外無名無數之斂有間矣¶
願陛下儲此錢以馭四方若夫理財尤在節用而節用¶
以修造為先修造雖于國體有不可廢者比類以此固
<pb:KR4d0145_WYG_024-15b>
寵市恩不可不察其次如人臣賜第賜帶予金帛給田¶
屋之類尤為泛濫佐命如趙普不聞官為造第也定䇿¶
如韓琦不聞彫牆峻宇僭擬宫省也今乃人得居而有<md:KR4d0145_SBCK_024-14a>¶之奈何掠民膚髓為厮役之奉乎書奏自禁中擿節用¶
之説付有司看詳而大臣及議者不察謂公言利搖成¶
法章交上上察其誠不之罪也㑹御前人船所占留直¶
達綱船公以上供期迫乞還之且因起發竹石上言本¶
路一竹之費無慮五十緡他路猶不止此今不以充苑
<pb:KR4d0145_WYG_024-16a>
囿而入諸臣之家民力之奉將安所涯願示休息之期¶
以厚天下書奏權貴積怒未發間御筆以直達促限令¶
漕臣較州郡賞罰公貼黄親書力陳人情有大不可者¶
乞展限其辭激烈奉御筆落職監信州酒税有輕躁妄<md:KR4d0145_SBCK_024-14b>¶言不循分義之説外廷方莫測而臺臣復論前奏常平¶
事責授濠州團練副使郴州安置尋以討賊功許自便¶
更宣和改元赦復朝奉大夫夏祭赦復朝散大夫宣和¶
二年六月十七日以疾終于家享年六十公誠孝甫六
<pb:KR4d0145_WYG_024-16b>
嵗已能知母疾療之通直曰是必為孝子矣既罷臨江¶
時中奉公客熈河未歸步馳省者再冒寒暑往返萬餘¶
里卒御之以歸自是專以奉親為樂舉天下無以易其¶
志者時四親在堂隨其意奉之日躬僕妾之勞有古人¶
所難者令人疾病一夕鬚髪為變扶持彌月癯然骨立<md:KR4d0145_SBCK_024-15a>¶既卒勺飲不入口者七日屢絶復蘇方哀毁甚而奉飲¶
食起居無一不如生者啜粥寢苫不盥不櫛不易衣不¶
嘗味不飲藥泣不絶聲終喪三年及侍祖妣疾執父喪
<pb:KR4d0145_WYG_024-17a>
亦如之終其身孺慕不已言及輒聲與涕俱初公之請¶
老也年方壯人惜其遽公曰養及四親人之至幸也萬¶
一有不及為終身憂其可緩乎是年以父母之恩及其¶
祖妣而以妻封及其母鄉人彭汝勵為文頌歎之未㡬¶
復以已得之服為祖榮於是聞者莫不聳動而天下人¶
知公名矣公居山林乆一旦為天子所知起之召對士<md:KR4d0145_SBCK_024-15b>¶大夫想聞其風及對首陳讜論卓然以名節當上意于¶
出處皆合天下益賢之自此三賜對洎奉使十餘年其
<pb:KR4d0145_WYG_024-17b>
面陳者不計章疏凡數百上悉天下大計觸當時之諱¶
詆方行之令與大臣權倖為敵而無所阿附反覆窮盡¶
不度可否以身任之有宰執臺諌所不敢言人為股栗¶
而公不恤也上亦知公精忠毎排衆議用之數加器使¶
奬賚于開陳多見聴納而小人權倖日以讒公雖卒坐¶
言譴死而天下拱手推為正人鉅徳卒之日識與不識¶
皆為霣涕公之學不守章句居閒十有六年專覃思經<md:KR4d0145_SBCK_024-16a>¶史務欲明聖人之道而見之行事故發為議論辨博宏
<pb:KR4d0145_WYG_024-18a>
深援引古今深知治體在元祐則言詆新法置理訴司¶
者在建中則言不當棄地在大觀政和則言糴本和買¶
茶鹽法其大者欲人主正心術去朋黨斥玩好而于論¶
邊事尤詳其至自熈河深以中國受屈為恥得其曲折¶
歸以告彭汝礪使并王贍薦用之其説以為二邊之患¶
近而且遽者惟熈河青唐以其與夏人相為犄角而國¶
家懲寶元元豐之失以兵為諱非也夫維大舟者必屢¶
折其勢制猛獸者必先困其力彼夏賊蕞爾政當徐以<md:KR4d0145_SBCK_024-16b>¶
<pb:KR4d0145_WYG_024-18b>
術制之不當急與之較乃陳攻禦備守䇿上之以棄熈¶
河為持右臂授羌將為隴蜀之害而守熈河非滅青唐¶
取河南不可其後朝廷卒不棄熙河王贍取青唐悉如¶
公言元符間夏人窮蹙藉契丹請平公以為自祖宗以¶
來每敵犯塞為害益深所侵益大所須益多不取後稍¶
振必復為害不若厚禮其使使乾順身入朝否則歸我¶
河南質其大臣愛子皆不從則曲在彼而我師有名矣¶
彼固已失其咽喉若由蘭㑹浮槎以進一夕可至所謂
<pb:KR4d0145_WYG_024-19a>
迅雷不及掩耳者㑹命已行不果從後朝廷毎有事西<md:KR4d0145_SBCK_024-17a>¶方未嘗不言至論常平則又言之欲必取二敵自陳東¶
南無事欲行死邊塞求人可用者用人當如李愬縛元¶
濟之奇不當如樊噲行匈奴之誕人皆偉之公于吏治¶
不為文具凡勞險煩劇人所不堪者未嘗辭臨事强明¶
人不能欺尤汲汲于恤民與客論利病常至夜分有所¶
得立陳推見本末能使朝廷必從已其馭吏嚴而不傷¶
升黜以核實不以偏辭故自為州縣吏至為部使者人
<pb:KR4d0145_WYG_024-19b>
皆取法畏而服之于施財樂善如嗜慾然至寵利則低¶
回畏避甚于機穽居太學時得家問輒舉篋授同舍之<md:KR4d0145_SBCK_024-17b>¶貧者所至坐客常滿親友游士館于公家者常數十人¶
𦵏死字孤皆得其所求而去士之落南繇江西以出者¶
多賴公以生大臣臺諌以忠斥者率數千里追贐之退¶
視其奉養陋甚死之日餘銅唾壺書數簏而已聞人小¶
善必演而成之雖昧平生亦拳拳慰薦或斥非其罪者¶
雖自敵以上非職所及亦冒為之言然平生未嘗以私
<pb:KR4d0145_WYG_024-20a>
干人其遷官十悉以勞以恩而不磨勘淮南之僚有攘¶
公之功取優遷而賞不及公者人皆憤之公未嘗言及¶
坐淮賊例鐫官則乞併降已官以除其負得圭田又損<md:KR4d0145_SBCK_024-18a>¶已而均之其與人不校反調䕶之類如此然朝廷亦雅¶
髙其節始以服推其祖晩以子之官官其叔父皆非故¶
事特㫖從之平居謙厚不伐胸中洞然一言之出終身¶
可復喜面折人過然退無異言于人委曲成就無所不¶
從及忠義激烈萬牛莫能回其心也居鄉里于親疎長
<pb:KR4d0145_WYG_024-20b>
㓜大小厚薄無不用其至葢人有一善可以名其終身¶
者在公皆不足道也夫人黄氏南華縣君改封宜人知¶
書有賢行先公四十日卒子四人燾太學博士熹將仕¶
郎煇煥未官女七人適秘書郎黄伯思起居郎李綱太<md:KR4d0145_SBCK_024-18b>¶學博士李富國大府寺丞薛良顯杭州監税范渭寶應¶
縣丞虞澹一人尚㓜至老未嘗釋書不觀故下至天文¶
地理卜筮圖緯厯數無不精通而尤深釋氏其文温潤¶
純粹仁義之言藹如也詩平澹簡古似其人鄉人師之
<pb:KR4d0145_WYG_024-21a>
隨其材或文或行皆有可稱而其弟相樸遂以文學躐¶
臺省躋侍從為名臣其子燾亦以任子力學廷中第三¶
人有釋周禮易春秋等書三百六十巻公早樹立隠然¶
有公輔望自親亡力思所以報國故身雖不在朝廷而¶
未嘗一日忘君嘗患風俗上下相䝉以取利毎因職事<md:KR4d0145_SBCK_024-19a>¶所及灾異所詢于愛君恤民之際諄諄言之又以告大¶
臣親舊者嘗曰茍有以天下為度者吾從矣亦何常之¶
有哉而妻父黄履尤器公以為可屬大事雖相去千里
<pb:KR4d0145_WYG_024-21b>
公有言必告有大事亦以咨公如捄鄒浩之類皆自公¶
發之其禆益之功隂及天下非一而讒者疾公不置以¶
天子聰明大度知公如此而曾不得一日立于朝廷之¶
上或以時未可言謂公少貶者公曰吾以委蛇事君雖¶
出没風波萬變之中隨宜捄世而無功名富貴之累為¶
得聖人用心顧世人未知之耳使遂其志施設何如哉<md:KR4d0145_SBCK_024-19b>¶聞貶郴陽獨挈其所著書以行及返猶疏時事數千言¶
須上悟而陳之且屬弟侍御史樸誦言于朝疾已革其
<pb:KR4d0145_WYG_024-22a>
語不倫矣而所道亦時事也嗚呼可謂忠義出于天性¶
古之全徳君子諸孤將以某年某月某甲子合葬公夫¶
人于其里鑄印墩謹録其行事如右謹狀¶
　　奉議公行狀¶
公諱榖字次元姓汪氏汪氏軒轅皆古國名春秋時童¶
子踦以功顯魯孔子韙之中間譜系不傳至五季有自¶
歙之黄墩徙婺源還珠者于公為九世祖子孫因家焉<md:KR4d0145_SBCK_024-20a>¶用高資為江左著姓至公之父子始以進士繼踵起家
<pb:KR4d0145_WYG_024-22b>
知名一時如文正范公韓康公王文公雅相知友年位¶
皆不滿其徳搢紳悼歎公皇祐五年及第一命撫州宜¶
黄縣尉少年明鋭遇事莫為持難盜殺里中民胥憚于¶
捕鞫則為虎傷以聞公一見輒窮其偽曰凡獸食人不¶
容偏齧今迹如此謂之虎傷何哉胥不意情得即叩頭¶
吐實一邑以為神移泰州泰興令㑹中遣御史按水灾¶
他邑長以裁減民賦不均訴者紛然及被詰莫知所為¶
獨泰興有經式公私交便御史以公為能喜甚召與語<md:KR4d0145_SBCK_024-20b>¶
<pb:KR4d0145_WYG_024-23a>
大奇之坐公堂上庭折諸邑長指泰興為法當是時汪¶
泰興名聞淮東公進曰此未足為御史言也縣瀕江民¶
依沙為田出租賦嵗乆沙潰民抱虚責閲數十吏無告¶
害莫大此願益得為民除去于是奏可蠲復者無算訖¶
今泰人誦之丁外艱以長孫承祖母萬年君憂改建康¶
節度推官知漢陽軍漢陽潤州金壇縣泉州晉江縣丞¶
元豐初縣官立法期㑹旁午晉江雅多權右前為丞者¶
熟視强梗莫敢治以故給納常殿公至則繫執政家吏
<pb:KR4d0145_WYG_024-23b>
一人曰咎當歸我不諉他人調太平州軍事推官廬州<md:KR4d0145_SBCK_024-21a>¶觀察推官部使者怒旁郡守謀以危法中傷鞫者莫能¶
直直者輒以罪去最後請公公曰禍人自免豈吾心耶¶
攷正于理不為屈使者大怒亟劾公益不能奪則以獄¶
上刑部至刑部則以公言為當乃已聞者壯之有新貴¶
人如京師厚征從兵之食者衆多附之公曰國家之著¶
挈令也曰給糧如所給之秩否則有刑費則有償今日¶
汝何令之有惟吾之所從欲他日刑吏而償之無乃不
<pb:KR4d0145_WYG_024-24a>
可乎且何必剥賤而媚貴不聴後果及于敗皆以公為¶
知言初令泰興以材敏稱至薦者一日倍當遷之數人<md:KR4d0145_SBCK_024-21b>¶謂公且顯矣無何憂患十年僅得一幕吏漢陽以縣省¶
去官金壇以避仇稱病免官當公之免也法以期叙而¶
遽踵新令告滿二年其為幕吏法當減舉將之半而又¶
以坐免沮格居晉江日有哀公者驟薦于朝皆為公慶¶
㑹盜起閩中按察者多得罪復報聞罷嗚呼可謂窮矣¶
公亦自以直道孤立知者不為無人然動輒跋㚄若隂
<pb:KR4d0145_WYG_024-24b>
有柅之者乃益退縮不為表暴欲為地者皆推而不受¶
一旦棄官老于故居龍溪之上治田桑保墳墓客至則¶
釃酒擊鮮劇談竟日為温厚長者無纎介隠衷然于親<md:KR4d0145_SBCK_024-22a>¶疎曲有禮意各得其歡心雖面刺人過而受者更以為¶
喜與人説理道成敗反覆曰後當如是初若闊疎事驗¶
皆信服間則繙詩書鉛槧不釋手凡經抄録者無不精¶
審嵗時書問無貴賤必親治惟謹未嘗敇子弟占答故¶
辭翰可師人皆藏之以為珍有詩百篇意深語典因事
<pb:KR4d0145_WYG_024-25a>
立誡要不虚發而不以示人其隠徳如此家居十有二¶
年以致仕恩轉通直郎以覃恩轉奉議郎賜五品服蓋¶
晩而子孫取科第仍祖孫五世基緒不絶人方以鮮儷¶
為榮而公卒矣享年八十實崇寧乙酉六月某甲子也<md:KR4d0145_SBCK_024-22b>¶曾祖某故不仕祖某任司封員外郎贈光禄少卿父某¶
任都官員外郎以公故贈中散大夫妻開封陳氏永嘉¶
縣君繼室壽光縣君男六人槃棐槩楶藻彚楶先公卒¶
藻從事郎宣州州學敎授公清慎剛介出于天資終始
<pb:KR4d0145_WYG_024-25b>
完節不以勢利毫髮干撓質之神明無愧也乞身强健¶
時優游自得常曰吾先世以才短年今奇拙而壽足矣¶
其退居龍溪家日益貧或以賂怵公者曰吾寧貧忍為¶
此耶官閩日僧居嵗熟茘支自守貳而下皆餽焉無慮¶
萬計公曰是豢吏也夫獨斥還之後有坐是而黜者人<md:KR4d0145_SBCK_024-23a>¶方服公之廉王文公于公為父執方用事時汲汲于人¶
物諸附麗者多貴有勸公以異時所得緘尺為獻者公¶
笑而不答雖緣吏事一再造請諄諄道舊故而卒無一
<pb:KR4d0145_WYG_024-26a>
語及私建昌李公常治湖公以故人子往依焉常屢以¶
美官勉公公不屑也渤海張公擇賓南劒陳公偁一見¶
公于稠人即嗟重論薦公曰不縁介紹而能然真知我¶
者也錄其諱日嵗蔬食以報之公尤善攝生至老精神¶
容貌不少衰時與壯者角膂力起步為笑樂往往多不¶
及常誦佛書願脱疾苦方與親串命酒如平時神識不<md:KR4d0145_SBCK_024-23b>¶謬俄側身而逝衆以為獲報諸孤期以某月某日奉公¶
葬于龍溪源冕木塢永嘉夫人祔焉從公卜也謹錄公
<pb:KR4d0145_WYG_024-26b>
行事如此以待立言者圖不朽焉謹狀¶
　　夫人陳氏行狀(代張/珌作)¶
夫人陳氏開封府開封人内藏庫使遙授蔚州刺史贊¶
之曾孫累贈職方員外郎承道之孫守曹州法曹㕘軍¶
諮之女而奉議郎汪榖之妻也蔚州以客從太祖漢周¶
間即位録其勞諸子踵入官而承道獨以病廢生子諮¶
詠始業詩書為儒家詠舉進士至尚書屯田郎中諮以<md:KR4d0145_SBCK_024-24a>¶扈真宗祀汾隂得試禮部卒用其弟壻參知政事丁度
<pb:KR4d0145_WYG_024-27a>
恩奏初品官法曹之官于南也為諸女擇配以非其士¶
難之聞奉議賢曰不可失也遂妻以長女生男女八人¶
而終是為永嘉縣君永嘉之亡奉議君哀之以夫人嫻¶
内則少孤事其母孝謂撫諸孤莫宜夫人遂聘以歸夫¶
人内順外嚴通詩書力勤儉雖不逮舅姑之養然事其¶
像朝夕薫修嵗時奠醊甚于事其生食飲不薦不先嘗¶
踖焉如將見之永嘉四男子槃棐槩楶夫人鞠之盡力¶
自襁抱森然成人諸子亦恩之如實生已夫人既老槃<md:KR4d0145_SBCK_024-24b>¶
<pb:KR4d0145_WYG_024-27b>
亦齒髪衰矣其就養豫章槃自子舍來省之相持逾月¶
不能訣既行以悲思卒夫人二子曰藻曰彚少學章句¶
翰墨皆夫人親指授有法度程其日益之功雖祁寒劇¶
暑不置也故藻登崇寧二年進士第今為宣教郎充詳¶
定九域圖志所編修官奉議君與藻仕皆小官禄不足¶
食夫人為簿其所入銖量算計不妄以毫髮費雖迨老¶
不衰或諌止之曰不爾無以養仕者之廉且吾樂之不¶
為病也至賓客過從則親視肴醪凡所以為甘㫖之奉
<pb:KR4d0145_WYG_024-28a>
者豫節而儲之以待一時之須故藻多得從名士游奉<md:KR4d0145_SBCK_024-25a>¶議君清修畏人知宦不遂而歸卧林壑間以夫人生輦¶
轂疑于不滿夫人處之晏如暨藻之仕意且諱貧矣夫¶
人每以奉議君所以勵已者戒之故藻亦所至自飭不¶
汲汲于茍進繄夫人之訓則然少喜佛書母病疾灼香¶
于臂無完膚中年尤精確晨起齋祓坐誦雖事顛沛于¶
前不輟以觀晡則置酒戲諸孫為笑樂日以為常雖春¶
秋髙彊健如壯者事不少縱閫内肅然葢主汪氏祭四
<pb:KR4d0145_WYG_024-28b>
十年以今上登極恩封壽光縣君用政和三年九月制¶
改封孺人享年七十七政和五年正月二十九日卒于<md:KR4d0145_SBCK_024-25b>¶京師藻所居之舍于是奉議卒十年矣槃槩楶彚及諸¶
女亦皆前死孫七人愷通仕郎監泰州西溪鹽餘未仕¶
卒之明年某月合葬于饒州徳興縣龍溪源冕木塢奉¶
議永嘉君之墓嗚呼夫人可謂賢矣事親孝而一之以¶
誠友夫義而濟之以儉撫子慈而成之以孝卒也享壽¶
考康寧從祿萬里而考終于其鄉嗚呼夫人其可無愧
<pb:KR4d0145_WYG_024-29a>
乎諸孤不敢違杖而走請以珌子壻知之為詳故屬書¶
其懿範如此以待世之立言者圖不朽焉謹狀¶
　
　
　
　
　
　
<pb:KR4d0145_WYG_024-29b>
　
　
　
　
　
　
　
　浮溪集巻二十四
