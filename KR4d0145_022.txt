# -*- mode: mandoku-view; -*-
#+TITLE: 浮溪集
#+DATE: 2015-09-11 10:11:50.267995
#+PROPERTY: ID KR4d0145
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0395-022浮溪集-卷第二十二.
<pb:KR4d0145_SBCK_022-1a>¶
浮溪集卷二十二¶
　　　　　宋　汪　藻　撰¶
　啟¶
　　上常州錢舍人啓¶
擁篲踵門願陪几杖飄蓬傍路自逺旌麾雖呻吟環堵¶
之間每夢寐一㕓之託伏念藻零丁蹤跡蹭蹬年華生¶
而蠢愚罔識古人之大體熟于憂患最爲天下之窮民¶
耕獵遺編箕裘素業摳衣槐市空遐想于四科解褐楓¶
宸偶末塵于一第持老攜幼㚄後跋前分將没齒于窮¶
<pb:KR4d0145_SBCK_022-1b>¶
閭復見千齡之盛旦風雲際㑹天日清明趙北燕南邊¶
障無曩時之警吳頭楚尾客途獲終嵗之安矯首泥塗¶
傾心陶冶去行都之幾馹乘便郡之副車澤國多閒寧¶
嘆折腰之為米書生薄命還成捩手而覆羮遽觸禍機¶
自投憲網畫地為牢而刻木為吏念深文之奈何斵雕¶
為樸而破觚為圓逢寛恩之若此如天覆幬不汝瑕疵¶
雖寂寞巖扉隔鴛鴻于朝列而從容香火隨雞犬于仙¶
家恍若再生起于九死惟是終身萍梗欠揚子之一區¶
故里荆榛荒陶令之三徑兹徘徊而待次荷曲折以推¶
<pb:KR4d0145_SBCK_022-2a>¶
慈假以輝光拯于溝壑迺容無事而食是謂不貲之恩¶
恭惟某官篇翰六經聲華四海辟水膠庠之望石渠金¶
馬之英鳯凰景星偉矣當時之瑞泰山北斗蔚爲後學¶
之宗藹是清芬揚于要路翺翔三館領袖諸儒春秋禮¶
樂而冬夏詩書夙贊宗藩之善朝夕論思而日月獻納¶
深輸帝扆之忠卓然兼文武之資輔以貫天人之學南¶
北朝之交好逺觀仗節之行内外制之迭居妙著演綸¶
之譽吏腕幾脱而筆力愈健人睹争先而紙價頓髙敢¶
謂守符尚淹政路民謠具在咸欲朱幡皂蓋之留帝眷¶
<pb:KR4d0145_SBCK_022-2b>¶
方深終慶赤舄衮衣之拜有如么麽辱在提攜憐其滴¶
淚到泉新罹失子之戚使之乞漿得酒真逢在酉之年¶
慰滿心懐矜誇等輩升堂未入于室自恨平生假館願¶
留于門庶從今日感悰欲叙鄙語莫宣¶
　　上沈宰啟¶
擊柝相聞稔聲猷之自昔及𤓰而代念瞻晤之可期誰¶
云授受之偶同自幸衰遲而得此夤縁有自欣躍無涯¶
恭惟某官體備中和心存愷悌浩然不撓其養氣也大¶
而剛恢乎有容故待人也輕以約早彯英于仕路已馳¶
<pb:KR4d0145_SBCK_022-3a>¶
譽于清時謂亟踐于髙華乃尚淹于撫字豈將自致雲¶
霄之上猶須小試州縣之間暫屈壯圖可量茂業恨平¶
日差池于半面無一介左右之先容為貧姑飽于糟醨¶
代匱偶先于糠粃深慙倚玉所冀包荒藏垢匿瑕庶自¶
今而知免瞻前顧後愧無政以告新¶
　　永州上宰相陳情啟¶
遐徼省愆屢優游而卒嵗乆生成贅終疾痛以呼天夙¶
䝉知己之恩敢布休骸之請伏念藻偶陪多士獲齒周¶
行永祐龍飛早賜臚傳之第建炎嶽狩首為扈從之臣¶
<pb:KR4d0145_SBCK_022-3b>¶
䝉親擢于稠人幾徧誇于清貫專司宸綍遂直禁林西¶
清聯三品之班南國領六州之寄升髙指頂知難乆于¶
英躔擿埴索塗果自投于憲網言章繼上威命趣行望¶
丘墓以長辭挈囊衣而遄邁三湖五嶺問程知在于天¶
涯一女二男哭别相持于道側勉策四肢之憊始更兩¶
月之餘僅存桑榆獲禦魑魅劍拄頤而冒寵一旦纍然¶
箭貫耳以懼威五年居此湘水有飛鴞之集舍衡陽無¶
過雁之傳書驚骨肉之凋殘歎親朋之杜絶加以甫里¶
百弓之别墅嵗與江通善和千巻之賜書日為魚蠧幸¶
<pb:KR4d0145_SBCK_022-4a>¶
洪鈞之未棄明朽質之無他寘諸善地而免瘴癘之侵¶
續以奉祠而紓饑寒之急然齒衰病至福過烖生徒將¶
數子以落南未見一人之豐下深懼先塋之不返欲持¶
孤骨以安歸故雖洊易于炎凉曾不暫忘于朝夕歴歴¶
數還家之行店漂漂羨歸土之偶人伏望某官既成萬¶
世之王功俯及一時之士類省三千里門牆之舊物憐¶
五十年學校之諸生適當引年之期許為歸老之計附¶
之密啟賜以生還稍刊刑部之章使拭逐臣之淚錮人¶
聖世宜大君子之興哀學稼老農或小丈夫之得請冒¶
<pb:KR4d0145_SBCK_022-4b>¶
輸㣲懇仰叩深仁¶
　　任平江教授日與交代啓¶
薄采魯侯之芹藻行遂終更乆荒陶令之田園第思引¶
去豈謂除書之下重喜故人之來某官天地鍾和山川¶
毓秀躬行君子言有物而行有恒潛心聖人學不厭而¶
誨不倦雅志忍違于膝下英聲自滿于寰中方諸儒竝¶
列于瀛洲豈一士獨淹于泮水蓋將自致雲霄之路猶¶
須小試州縣之間暫屈壯圖可量逺業尚憶異時之半¶
面本無一介之先容爲貧始戀于稻粱代匱偶先于糠¶
<pb:KR4d0145_SBCK_022-5a>¶
粃念素飱于此門前之雀可羅然青衿望公户外之屨¶
將滿徒此心之懐舊將何説以告新榮愧交并晤言可¶
待¶
　　代宜興宰通交代啟¶
湖山信美每虞製錦之傷田園將蕪惟幸及𤓰而代與¶
兹闔境共竚行旌某官拔萃諸儒逢源六籍凜端亮不¶
回之操粲深醇甚盛之文擢殊第于早年衮衮大庭之¶
對試長材于劇邑洋洋載路之謠謂宜雍容以參鴛鷺¶
之行庶幾遇合而暢䕫龍之業敢云鵬翼尚屈鵝洲山¶
<pb:KR4d0145_SBCK_022-5b>¶
色溪光可樂簿書之暇人情物態尤無獄訟之繁以衰¶
遲尚尸素其間惟髙明可笑談而辦正恐金馬玉堂之¶
趣召不容銅章墨綬之乆淹某空戀稻粱偶先糠粃碌¶
碌非撥繁之手駸駸迫更戍之期雖地方一同不減古¶
子男之國惟政乏三異亟須新令尹之賢胷臆所藏晤¶
言可盡顧肇更于嵗籥宜茂擁于春祺尚謹節宣即新¶
渙渥¶
　　代沈宰上交代啟¶
望三舍之門牆未快登龍之便綰一同之章綬遂叨附¶
<pb:KR4d0145_SBCK_022-6a>¶
驥之榮顧幸㑹之居多罄忻愉而莫盡恭惟某官搢紳¶
領袖宗廟盤彛注壑飛流詞源莫禦批郤導窽游刃有¶
餘未親龍衮于九霄姑試牛刀于百里頃聞北騎入犯¶
淮壖猶能于流離顛沛之中有以盡還定安集之力已¶
上三年之最佇聴一札之襃嗣膺持槖之除永贊垂裳¶
之治某棲遲末路樸&KR0554;㣲材載瞻冰玉之前秖愧瓦礫¶
之後深惟愚陋獲繼賢大夫之風尚幾仁私或告新令¶
尹之政¶
　　徐太宰宅求婚啟¶
<pb:KR4d0145_SBCK_022-6b>¶
伏以夫婦有經周禮莫嚴于判合婚姻尚族衛詩偏叙¶
于宗親輒忘憑藉之㣲仰恃游從之舊某第幾姪某從¶
師有日授室及時伏承賢姪女第幾小娘子相胄髙華¶
姆儀嫺習幸聞名于下執許徼福于先公門地非侔雖¶
培塿本無于松柏宗祊有慶庶澗溪共采于蘋蘩有少¶
定儀具如别録¶
　　回館職啟¶
伏審光奉詔除進登册府得人之慶有職所同竊惟本¶
朝之興尤髙延閣之選學者獲殫于所見異人皆出于¶
<pb:KR4d0145_SBCK_022-7a>¶
此塗自書厄于六朝忽時更于再閏簡編掃地鉛槧無¶
人逮修乆廢之官首得非常之士伏以學士身兼數器¶
少有軼材當思皇多士之時擅博極羣書之譽攷聖人¶
之學蓋將援古以證今條當世之宜無不㑹文而切理¶
奏篇上達襃綍中頒擢處羣英之先俾求中秘之逸未¶
遑馳問首辱縢牋悚荷兼深敷陳罔既¶
　　囘婁解元啟¶
曳柂初來于樂土未厭浮家擊鮮數溷于釣徒方虞逐¶
客忽迂都騎仍枉華牋殆傳聴之誤耶何衰遲之得此¶
<pb:KR4d0145_SBCK_022-7b>¶
大孝秘書詞傾三峽學富九丘早拔萃于士林獨擷英¶
于聖域嶷然鄭公之器大賢後而秀骨清審矣孟子之¶
言胷中正而眸子瞭以由義居仁為日用以博聞彊識¶
先旦評金璧連城名駒千里履方屨者淹該奚止于地¶
形見素冠兮愛慕迥隆于天性略其衆毁賁此窮途雖¶
風誼亹亹而起予恐姍笑駸駸而及子惟古人之論文¶
也貴乎適用非專為雕篆之華且君子之擇交也要在¶
知心乃能持金石之乆儻因遐日款揖清風簡編求聖¶
賢之言形迹畧世俗之禮傾囷倒廩雖慙平昔之淺聞¶
<pb:KR4d0145_SBCK_022-8a>¶
戛玉鏘金敢聆吾子之妙句慰桑榆之景暮陪松栢于¶
嵗寒良所願焉甚大惠也屬分襟之不日悵促膝之未¶
期¶
　　囘霍解元啟¶
髙蓋踵門長牋銜袖惠然及我何夜光明月之暗投惜¶
哉如公直白雪陽春之寡和展觀無斁佩服為深秘校¶
先輩敏事慎言居今行古渾無瑕謫不琢見玉之良㑹¶
有亨逢晩成斯器之大思覃黄巻業授青衿雖簞瓢之¶
樂未央念弓旌之招何暮誰知不鄙慰此無聊辱爾云¶
<pb:KR4d0145_SBCK_022-8b>¶
云所謂借聴于聾求道于盲者顧方喘喘無乃稛載而¶
往垂槖而歸乎意渥難酬詞繁徒贅尚款承于顔色乃¶
少布于腹心¶
　　囘章解元啓¶
攜孥卜室流浪少休抱疴掩關游從益落袖雄文而過¶
我佩髙誼之如公祕校先輩行藹旦評詞髙秋賦風&KR0366;¶
萬里宜雲翼之髙翔筆掃千軍何霜蹄之暫蹶雖殊&KR0446;¶
于素望顧未害于逺圖方提要鉤元而觀未見之書益¶
黜浮崇雅而爲有用之學謙謙下問無慙文子之爲文¶
<pb:KR4d0145_SBCK_022-9a>¶
挺挺祖風行驗相門之有相頃縁客路嘗造賓墀倒指¶
遽七閏餘逮公閲三世矣賢父兄故樂有也凜遺範之¶
具存過子弟猶將禮焉粲長牋之誤辱良勤把玩未款¶
披承果不厭于衡茅尚時迂于軒騎¶
　　答黄解元啟(其父醫/有聲)¶
支枕呻吟辱康子萬金之藥盈編璀璨對阿戎尺素之¶
書因語平時之友朋併荷公家之父子秘書先輩學知¶
根柢詞達淵源萬巻讀書下筆欲窺于子美乙科射䇿¶
明經無過于稚圭從先生長者之遊多往行前言之識¶
<pb:KR4d0145_SBCK_022-9b>¶
為其服有其道素聞舉國之多儒誦其詩讀其書不止¶
一鄉之善士方韜蔵于賢業㑹亨發于聖時綵服餘閒¶
青春未艾文章少日前追江夏之無雙風采他時增耀¶
潁川之第一振家聲而逺紹慰士論之素期俯念飄蓬¶
曾未傾葢墜瓊琚之嘉貺採箕斗之虚名感愧盈襟珍¶
藏數襲樂鷃以鍾而載鼷以馬滋&KR0365;視以瞿然求道于¶
盲而借聴于聾殆勞謙之過矣至若雕蟲之少作尤慙¶
畫虎之不成悟鼠腊之非珍敢云&KR0247;鬻棄雞肋而何惜¶
乆已散亡儻有㫁編殘簡之存所願傾囷倒廩而進尚¶
<pb:KR4d0145_SBCK_022-10a>¶
須㑹面相與論心¶
　　答梁丹林啟¶
伏審顯膺詔㫖榮領仙都暫違日月之光歸憩烟霞之¶
境琅圅在手羽衆傾心竊以知觀鑒義丹林寓跡區中¶
凝神物表仙風道骨早參姑射之游聖諦真詮盡發鍾¶
山之秘出應清朝之選爰超紫府之資厭直凝嚴思游¶
汗漫帝念叢霄之舊人榮故里之歸丁令重來嘆遼海¶
千年之别知章得請分鑑湖一曲之秋方喜聞風遽䝉¶
枉問孰謂仙官之秩未忘世俗之書氣&KR0049;已佳襟懐增¶
<pb:KR4d0145_SBCK_022-10b>¶
勝冀精加于保鍊即歸侍于清閒¶
　　囘孫知縣啟¶
卜室他鄉聊藉湖山之勝嚮風平日欣聞車騎之來顧¶
隻影之誰憐荷雙緘之獨與某官早推國器逺有家風¶
聲名列士君子之先閥閲蓋賢大夫之後玉堂金馬宜¶
登清禁之班墨綬銅章尚屈近畿之邑惟芸閣螭坳猶¶
多虚位顧卞蒼苕緑豈足留公藻兩鬢霜如百念灰矣¶
徒喜浙西之道院能來海内之勝流明月清風正賴髙¶
人之領略泛家浮宅當容倦客之夷猶不盡感悰猶須¶
<pb:KR4d0145_SBCK_022-11a>¶
㑹面¶
　　代人囘知縣啟¶
鳴琴而治聳聞載路之謠執䞇而前坐引崇墉之望俯¶
憐幺麽正藉帡幪伏惟某官氣養至剛學深自得躬行¶
君子之愷悌獨推天下之中庸金馬玉堂宜列甘泉之¶
法從銅章墨綬尚淹淮海之偏隅處身視前哲而無慚¶
臨事為衆人所不敢誰為推轂復此下車㫁無製錦之¶
傷秖念賜環之晚然彪之抗疏素傳近畿佳邑之稱而¶
稚川風流寧無江左絶倫之士政暫資于雅望用復振¶
<pb:KR4d0145_SBCK_022-11b>¶
于前聞某樗櫟凡材箕裘末緒雖十倍智愚之相逺念¶
百年鄉社之偶同指日可期遂際魯山之眉宇聞風自¶
幸欲呼孫寶之比鄰智莫贊于規模誓不忘于鞭䇿倍¶
深欣躍罔罄敷陳¶
　　知撫州囘韓駒待制啟¶
竊以服膺有日識面無繇技拙汗流昔固慚于巧匠年¶
衰氣索今復見于大巫未居千騎之上頭已拜雙魚之¶
尺素何愛憐之及此欲比數而収之恭惟宫使待制學¶
洞古今名垂宇宙風流自命欣如晦之得君談笑多聞¶
<pb:KR4d0145_SBCK_022-12a>¶
恨平津之未相承作者百年之師友為斯文一代之統¶
盟何幸餘生獲陪勝㑹載酒而問竒字將每過于揚雄¶
登樓而賦銷憂願少留于王粲徂嵗無幾端居有休願¶
遵六氣以保調用慰四方之傾慕¶
　　囘永州太守孫吏部啟¶
自収朝蹟乆闊英游如魯靈光巋然今誰存者聞暴公¶
子舊矣敢望見之忽傳千騎之來首拜百函之賜伏以¶
知府郎中文髙當世氣蓋諸公珥筆中臺應郎官之列¶
宿剖符名郡分刺史之二天行聞中詔之頒寧竢外庸¶
<pb:KR4d0145_SBCK_022-12b>¶
之訖退惟屏迹方託提封懐長者之憂雖乖于曩志弔¶
逐臣之邑幸遇于賢侯大旆遄驅先聲藹布願精加于¶
調䕶用深副于傾馳¶
　　回永州太守熊郎中啟¶
里閈相聞何止十年之舊朝班並進幸成數面之親洎¶
來作于湘纍遂莫陪于鄭馹孰云馮子之埽軌適遇文¶
翁之剖符伏惟知府郎中古學精深天才卓越嗣韋平¶
之世業大振厥華決晁董之賢科屢為之最碑版流傳¶
于四裔詞章凌跨于三都早躋郎選之髙忽傾使華之¶
<pb:KR4d0145_SBCK_022-13a>¶
逺相如入蜀宣詔㫖于蠻夷夢得還朝寄詩情于草木¶
未荷從臣之槖姑乘刺史之轓寧容坐席之溫即有追¶
鋒之召惟兹衰朽乆矣飄零生異賈生敢臨流而弔屈¶
情同王粲方去國以依劉念欲馳箋遽䝉頒教望旌麾¶
而倍感窮筆舌以奚殫¶
　　囘永州秋試舉人啓¶
伏審逺偕計吏榮詣太常詞場推較藝之公鄉舉有得¶
人之慶解元才華俊發學術精深萬選錢中氣已吞于¶
餘子三條燭下名佇冠于羣英猥記衰殘嘗㕘耆舊既¶
<pb:KR4d0145_SBCK_022-13b>¶
